# -*- mode: mandoku-view; -*-
#+TITLE: 補饗禮
#+DATE: 2015-08-24 22:09:28.202626
#+PROPERTY: ID KR1d0043
#+PROPERTY: BASEEDITION WYG    
#+PROPERTY: JUAN 提要
<pb:KR1d0043_WYG_000-1a>¶
欽定四庫全書　　　　經部四¶
　補饗禮　　　　　　　　禮類二(儀禮之屬/)¶
　　提要¶
　　　　(臣/)等謹案補饗禮一卷¶
　　　國朝諸錦輯錦字襄七號草廬秀水人雍正甲¶
　　　　辰進士改庶吉士散館授知縣乾隆丙辰¶
　　召試博學鴻詞授翰林院編修官至左春坊左贊¶
　　　　善錦以儀禮十七篇有燕禮有公食大夫禮¶
<pb:KR1d0043_WYG_000-1b>¶
　　　　而獨無饗禮然其見于周官春秋傳戴記者¶
　　　　猶可得而考見元吳澄作纂言及考注嘗有¶
　　　　補經八篇補傳十五篇獨于饗禮之文未有¶
　　　　特著葢縁第八第十聘覲篇中俱兼及饗食¶
　　　　謂其可以相通而略之殊不知饗之為禮也¶
　　　　大非一聘所能該有祭帝祫祭之大饗復有¶
　　　　天子享元侯兩君相見及凡享賓客之不同¶
　　　　使不自為一篇則雖諸書可考亦無自而察¶
<pb:KR1d0043_WYG_000-2a>¶
　　　　其全因據周官賔客之禮聨事而比次之并¶
　　　　取左傳戴記中相發明者條注于其下為補¶
　　　　饗禮一卷葢是編以周官為宗周禮固儀禮¶
　　　　綱領以經補經固無訾于不類至其分注之¶
　　　　傳記證佐天然咸有條理尤非牽强附㑹之¶
　　　　比至薦籩不薦籩之異文庭燎門燎掌于閽¶
　　　　人甸人之殊説並兩存其義不生穿鑿亦勝¶
　　　　于空談意勝之學焉雖寥寥不足二十葉而¶
<pb:KR1d0043_WYG_000-2b>¶
　　　　古典所存足資考證未可以其篇帙之少而¶
　　　　廢之也乾隆四十四年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
